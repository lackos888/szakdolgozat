\Chapter{Koncepció}

\Section{Felhasznált programnyelv}
A program elkészítéséhez a felhasznált programnyelv a Lua, tesztelésre és az implementációra az 5.3.5 verzió lett használva.

A \textbf{Lua} egy könnyű, magas szintű programozási nyelv, amelyet főképp a könnyű beágyazhatóság jegyében fejlesztettek ki, a legelső verzióját 1993-ban. Cross-platform, mivel implementációja Ansi C-ben íródott. Saját virtuális géppel és bytecode formátummal rendelkezik.
A programok futtatás előtt bytecode-ra fordítódnak át, majd úgy kerül átadásra az interpreternek. Mi magunk is lefordíthatjuk a Lua forráskódunkat a luac bináris segítségével.
Ezt akkor szokták megtenni, ha fel akarják gyorsítani a program futását, vagy ha nem szeretnék, hogy idegenek ismerjék a forráskódot.

Támogat többféle programozási paradigmát is, azonban ezek nincsenek előre implementálva, viszont a nyelv lehetőséget ad arra, hogy implementáljuk őket. Például öröklődést, osztályokat metatáblák használatával tudunk implementálni. \cite{ooplua}

Széleskörű C API található felhasználásához, azonban nem csak erre a nyelvre korlátozódik az API használatának lehetősége, többféle wrapper is készült a C API-hoz, a legtöbb azonban a C++ nyelvhez készült (például sol).

A nyelv önmagában eléggé jó teljesítménnyel rendelkezik, jónéhány benchmark kimutatása szerint a Lua élvonalon jár teljesítmény szempontjából az interpretált scriptnyelvek között. Nem csak végletekig-csiszolt "benchmarkra szánt" programokban jó a teljesítménye, hanem a való életben való felhasználása közben is. Nagyobb sebességért a LuaJIT branchet is lehet használni.

A \textbf{LuaJIT} a Lua olyan verziója, amely Just-In-Time compilert tartalmaz, alapjaiban is gyorsabb, mint a Lua. A LuaJIT bytecode formátuma teljesen más, mint a sima Lua-é, gyorsabb az instrukciók dekódolása. A virtuális gépe is közvetlenül Assembly-ben íródott. A LuaJIT implementáció szinten nem kötődik hivatalosan a Lua programnyelvhez, attól független, más emberek fejlesztik. \cite {luajit}

A Lua programnyelvhez csomagkezelő is készült, amelyet LuaRocksnak hívnak, funkcionalitása hasonló a NodeJS \textit{npm} csomagkezelőjéhez.

Előszeretettel használják a játékfejlesztők is, több neves játékban is előfordul, például World of Warcraft, PayDay 2, Saints Row széria, Crysis, Roblox, FiveM, MTA:SA. \cite{usageoflua}

\subsection{Lua sajátosság: metatáblák}
Az előző szekcióban kifejtettem, hogy néhány programozási paradigma nincs előre implementálva, ezeket nekünk kell implementálunk. Öröklődést, osztályokat metatáblák segítségével tudunk implementálni.
A nyelvben minden táblának és userdatának lehet metatáblája. Az userdata típus adatok tárolására szolgál, a C API készíti, és az eltárolt adatok memóriacíme alapján működik (ez lehet az alap Lua IO library által megnyitott fájlok handleja (amelyek garbage collect esetén bezárják a file handleket a \detokenize{__}\textbf{gc} metametódus segítségével), vagy például játékok esetében akár játékosadat, járműadat, satöbbi).

A \textbf{metatábla} egy olyan szokványos Lua tábla, amely meghatározza bizonyos műveletek viselkedését. Értelemszerűen egy metatáblát több táblára is fel lehet használni. A metatáblák legközelebbi rokonjai véleményem szerint a JavaScript nyelv Proxy-jai, azonban hasonlítanak a C++ nyelvben használt operator overloadingokra is. 

A metatáblákban találhatóak meg a \textbf{metametódusok}, amelyek meghívódhatnak bizonyos műveletekkor. Nevük két alsóvonallal kezdődnek, majd a metametódus neve követi. Például: \textit{\detokenize{__add}}.

A metatáblák beállíthatóak a \textit{setmetatable} funkcióval, továbbá lekérhetőek a \textit{getmetatable} funkcióval. A metatáblákon belüli értéklekérésre célszerű a \textit{rawget} funkciót használni (ez kikerüli a metatáblák lefutását, vizsgálatát), ha le szeretnénk kérni az egyes eltárolt értékeket benne.

Alapvetőleg csak tábláknak és userdata-knak van metatáblájuk. Minden más típusú adat saját \textit{-a típusának megfelelő-} metatáblát használ (például van külön számoknak, szövegeknek, satöbbi). Alapvetőleg egy értéknek nincs metatáblája, viszont például a beépített string library hozzáad a szöveg típusú értékeknek saját metatáblát (ezzel használható például a string:sub, string:gsub funkció is).

Néhány érdekesebb, akár a program által is felhasznált metametódusok:
\begin{itemize}
	\item \detokenize{__}\textbf{add}: hozzáadás művelete. Ha bármelyik operandus nem szám (és nem is szöveg, ami számot tartalmaz), akkor a Lua a metametódusokhoz nyúl, és ekkor próbálja ezt a metódust meghívni. Ha egyik operandusnál sem találja meg a metametódust, akkor hibát dob. A metametódus paraméterei a két operandus, és a funkciómeghívás végeredménye lesz az összeadás eredménye.
	\item további matematikai műveletek (\detokenize{__}\textbf{sub}, \detokenize{__}\textbf{mul}, \detokenize{__}\textbf{div}, \detokenize{__}\textbf{mod}, \detokenize{__}\textbf{pow}, \detokenize{__}\textbf{unm}, \detokenize{__}\textbf{idiv}): hasonlóan működnek az \detokenize{__}\textbf{add} metódushoz. Bitszinten is elérhetőek a bitmetódusok felülírása (például or, xor, and, not, satöbbi).
	\item \detokenize{__}\textbf{concat}: az összefűzés (Luaban: ..) művelete. Hasonló az \detokenize{__}\textbf{add} metametódushoz, ellenben ha bármelyik operandus nem szám és nem is szöveg (vagy szám alapú szöveg), máris megpróbálja az interpreter meghívni a metametódust.
	\item \detokenize{__}\textbf{len}: a hossz lekérdezés művelete (Luaban: \#). Ha az objektum nem szöveg, akkor ez a metódus meg lesz hívva. Ha nincs ilyen metódus, és az objektum egy tábla, akkor az alap hossz lekérdezés operátor lép működésbe. A meghívás return value-ja a visszaadott érték.
	\pagebreak
	\item \detokenize{__}\textbf{index}: Az egyik véleményem szerint legtöbbször felülírt metametódus. Alapját adja az \textbf{OOP} programozásnak a nyelvben. \textit{obj}\detokenize{[key]} alapú értéklekérdezéskor hívódhat meg. Több esetben is meghívódhat:
		\begin{itemize}
			\item ha az objektumunk \textbf{nem} tábla
			\item ha az objektumunk tábla: akkor hívódik meg, ha a táblában nem található a keresett kulcsú érték
		\end{itemize} Az index metametódus nem csak funkció lehet, hanem tábla is. Ha funkció, akkor meghívódik, két argumenttal: az \textit{1.} argumentum maga az objektum lesz, a \textit{2.} pedig a keresett kulcs. Tábla esetén pedig ott próbálja megkeresni az adott kulcsú értéket, ilyenkor ez a lekérdezés sem kerüli ki a metatáblákat.
	\item \detokenize{__}\textbf{newindex}: Működése hasonló az \detokenize{__}\textbf{index} metametódushoz. Akkor hívódik meg, amikor egy objektumon egy \textit{obj}\detokenize{[key]} = value értéket beállítanak. A beállított érték szintén lehet funkció, vagy tábla, mint az \detokenize{__}\textbf{index} metametódusnál. Tábla argumentum esetén azon a táblán állítja be az értéket az interpreter, funkció esetén pedig meghívódik a következő argumentumokkal: objektum, key, value. Ekkor a meghívott funkció a \textit{rawset} funkció segítségével állíthat az objektumon értékeket (kikerülve a rekurzív metametódus meghívásokat).
	\item \detokenize{__}\textbf{call}: Meghívás operátor: \emph{func(args)}. Akkor hívódik meg ez a metametódus, ha megpróbálunk meghívni egy nem funkció értéket. Ekkor func-ban kerül megkeresésre és meghívásra a metametódus (triviálisan csak akkor, ha létezik). Meghívása esetén func a legelső argumentum, a többi argumentum pedig az eredeti meghívás argumentuma (args). A meghívott funkció visszatérési értékei maga a meghívás visszatérési értékei is. Ez az egyetlen metametódus, amely több értékkel is visszatérhet.
	\item \detokenize{__}\textbf{gc}: Garbage collector metódus. Azelőtt hívódik meg, mielőtt a garbage collector felszabadítja az adott táblát/userdatat. Ez jó lehet például megnyitott fájlok, vagy bármi más megnyitott erőforrások bezárására.
\end{itemize}

Jó szokás a lehető legtöbb metametódust definiálni az új metatáblánkban. A \detokenize{__}\textbf{gc} metametódus csak akkor működik, ha az összes metametódus sorban implementálva lett. Az összes metametódus részletesen megtekinthető a Lua Manualban.

Mivel a metatáblák átlagos táblák, ezért nem kötelező csak a metametódusokat tartalmazniuk, tartalmazhatnak tetszőleges adatokat is, amelyeket a bennük definiált funkciók felhasználhatnak. Például a \textit{tostring} funkció a metatáblában meghívja a \detokenize{__}\textbf{tostring} nevű funkciót (amely igazából egyedi metametódusnak is tekinthető), ha létezik, majd azt adja vissza, amit a funkció meghívásából visszakapott. \cite{metatable1}

\subsection{Lua sajátosság: osztályok, öröklődések implementálása\\metatáblák segítségével}

Az előző szekcióban megemlített \detokenize{__}\textbf{index} metametódussal tudunk osztályokat implementálni. Minden objektumnak van egy adott állapota, a tábláknak is. A tábláknak van egy identitásuk, amely független a bennük tárolt értékektől, két tábla ugyan azokkal az értékekkel különböző objektumok is lehetnek, mindeközben egy objektum különböző értékekkel rendelkezhet különböző időkben, mégis ugyan az az objektum.
\pagebreak

A tábláknak is van saját életciklusuk, amelyek függetlenek attól, hogy hol lettek létrehozva, vagy hogy ki hozta őket létre.

Az objektumoknak saját metódusai, műveletei vannak, csakúgy mint egy táblának.

\subsubsection{Táblaműveletek, self kulcsszó}
Példakód táblaműveletre:
\begin{lua}
Account = {balance = 0}
function Account.withdraw(v)
	Account.balance = Account.balance - v
end
\end{lua}
Ebben a példakódban létrehozunk egy Account táblát, amelyben van egy withdraw funkció. Ez a withdraw funkció a globális \textit{Account} táblára vonatkozik, onnan fog értéket levonni. Ha megváltoztatjuk a nevét a táblának, vagy nil-lel tesszük egyenlővé, máris nem fog működni az alábbi kód.

A következő példakódban kiküszöböljük ezen problémákat, átnevezhetővé tesszük az objektumot, felülírhatóvá:

\begin{lua}
Account = {balance = 0}

function Account.withdraw(self, v)
	self.balance = self.balance - v
end 

a1 = Account; Account = nil

a1.withdraw(a1, 100.00)   -- OK

a2 = {balance=0, withdraw = a1.withdraw} -- itt figyelni kell arra, hogy az Account-ot mar nille raktuk (toroltuk), ezert a1-et hasznalunk 

a2.withdraw(a2, 260.00) -- OK

--alternativ hasznalati mod:
a1:withdraw(100.00) --OK
a2:withdraw(260.00) --OK
\end{lua}

A self paraméter bevezetésével már nem csak arra az objektumra/táblára érvényes a funkció, hanem bármelyik másra. Azonban ez a self paraméter úgymond saját magunk által implementált, kitalált.

Viszont ebben a nyelvben létezik a \textit{self} kulcsszó, változó. A self változó mindig az adott objektumra/táblára mutat, vagyis önmagára. Ez egy nagy segítség az \textbf{OOP} implementálása során.

\pagebreak
A Lua nyelvben a self változót kétféle képpen használhatjuk:

\hspace{10mm}\textit{1}. megoldás: az előző példakódban tárgyalt 1. argument bevezetése. Abban a példakódban a self argumentumnevet igazából bármire kicserélhetjük, mivel a Lua nyelv akkor is oda fogja rakni első argumentként az objektumot, ha úgy használjuk, hogy: \textit{Account:withdraw(v)}.

\hspace{10mm}\textit{2}. megoldás:
\begin{lua}
Account = {balance = 0}

function Account:withdraw(v)
	self.balance = self.balance - v
end

a1 = Account; Account = nil

a1.withdraw(a1, 100.00)   -- OK

a2 = {balance=0, withdraw = a1.withdraw} -- itt figyelni kell arra, hogy az Account-ot mar nille raktuk (toroltuk), ezert a1-et hasznalunk 

a2.withdraw(a2, 260.00) -- OK

--alternativ hasznalati mod:
a1:withdraw(100.00) -- OK
a2:withdraw(260.00) -- OK
\end{lua}
Ebben az esetben a withdraw funkciót használva mindig a saját objektumunkra fog mutatni a self változó, kivéve akkor, ha két paraméter segítségével használjuk, és az első paraméter az objektum.

Most már az objektumjainknak van állapota, identitása, metódusai. Azonban nincsenek rendes osztályok, öröklődések, láthatósági szabályok.\pagebreak
\subsubsection{Konstruktor, Objektum realizálás}
A korábban említett \detokenize{__}\textbf{index} metódus segítségével tudunk osztályainknak "konstruktort" írni:
\begin{lua}
Account = {}

function Account:new(o)
	o = o or {}   -- create object if user does not provide one
	setmetatable(o, self)
	self.__index = self
	return o
end

function Account:withdraw(v)
	if v > self.balance then error"insufficient funds" end
	self.balance = self.balance - v
end

function Account:deposit(v)
	self.balance = self.balance + v
end

a = Account:new{balance = 0}
a:deposit(100.00)
a:withdraw(100.00)

print(a.balance) --> 0
\end{lua}

Ebben az esetben létrehozunk egy Account táblát/objektumot, amelynek lesz \textit{new} funkciója, ez lesz a "konstruktorunk".

Ez a funkció úgy működik, hogy 1. argumentként kaphat egy objectet/táblát (ekkor a már meglévő objektum lesz állapotként felhasználva), vagy csinál egy teljesen üreset.

Az "o" táblára pedig saját magát, vagyis a jelenlegi objektumot (Account) állítja be metatáblának. Ezután pedig a self (Account) táblán beállítja az \detokenize{__}\textbf{index} metametódus értékét saját magára (tehát tábla lesz, nem funkció). Ennek segítségével minden definiált funkció működni fog úgy, hogy a self megmarad saját állapotként.

Így létrehozhatjuk az \textit{a} változónév alatt eltárolt új objektumunk realizációját, amely most már bármire átnevezhető, bármikor törölhető. Az \textit{a} objektumnak saját állapota lesz, saját belső változókkal, ugyanakkor az előre definiált \textit{deposit} és \textit{withdraw} funkciók ugyan úgy működni fognak. Ha az \textit{a} objektumon meghívjuk ezeket a funkciókat, akkor a \textit{self} keyword magára az \textit{a} táblára fog mutatni, így lesz saját állapota az objektumnak.

\subsubsection{Destruktor}
A korábban említett \detokenize{__}\textbf{gc} metódus segítségével tudunk destruktort írni objektjeinknek, ez lefut, mielőtt a garbage collector felszabadítaná őket. Hasznos lehet olyan erőforrások bezárására, amelyek maguktól nem szabadulnak fel.
\pagebreak
\subsubsection{Öröklődés}
Az előző, legutolsó példakódot felhasználva könnyedén tudunk öröklődést implementálni. Ne felejtsük el, hogy a \textit{self} változó mindig önmagunkra mutat. Az alábbi példakódban megtekinthető az öröklődés mechanizmusa:

\begin{lua}
SpecialAccount = Account:new() --letrehozunk egy uj Account objektumot, amelyet SpecialAccountkent nevezunk el. Azonban a SpecialAccount minden olyan tulajdonsaggal rendelkezik, mint az Account.

s = SpecialAccount:new{limit=1000.00, balance=0} --Ezert lehet ugyan ugy realizalni ot is, mint az Account objektumot.
s:deposit(100.00) --ebben az esetben a self parameter a SpecialAccountra mutat. Az "s" metatablaja SpecialAccount lesz. Ezaltal az "s" orokli a SpecialAccountot, ami pedig orokli az Accountot.
--mivel a Lua nem talalja meg a deposit funkciot SpecialAccountban, ezert tovabb megy, es az Accountban megtalalja, meghivja azt. Azonban a metodusok felulirhatoak az uj objektumban:

function SpecialAccount:withdraw(v)
	if v - self.balance >= self:getLimit() then
		error"insufficient funds"
	end
	self.balance = self.balance - v
end

function SpecialAccount:getLimit()
	return self.limit or 0
end

s:withdraw(200.00) --[[mostmar a Lua interpreternek nem kell az Accountig visszamennie, mivel a SpecialAccountban a withdraw definialva van azt fogja meghivni. 
a Lua nyelv erdekessege, hogy nem kell uj osztalyt letrehozni annak, hogy kulonleges viselkedest definialjunk egy adott objektumra. Felul lehet irni az "s" objektum funkcioit is, hogy maskepp viselkedjenek]]
function s:getLimit ()
  return self.balance * 0.10
end

s:withdraw(200.00) --ekkor a Lua a SpecialAccount withdrawjat fogja meghivni, viszont a getLimit funkcio a "self" miatt az "s" objektum felulirt funkcioja lesz, azt fogja meghivni.
\end{lua}
\pagebreak
\subsubsection{Láthatósági szabályok osztályokon belül}
A többi nyelvhez hasonlóan itt is lehet alapszintű láthatóságot beállítani az osztályokon belül. Alapvetőleg ez sincs implementálva a nyelvben, azonban a Lua flexibilis nyelvnek készült, ezáltal mi magunk elkészíthetjük. Egy tábla helyett két táblát fogunk használni egy objektum reprezentálására:
egyet az állapotára, a másikat pedig interfaceként, amelyen keresztül interaktálni tudunk vele. A belső -\textit{állapot}- táblát pedig csak a definiált funkciók érik el. Az előzőekhez hasonló példakód:

\begin{lua}
function newAccount(initialBalance)
	local self = {balance = initialBalance, LIM = 10000.00}

	local withdraw = function(v)
		self.balance = self.balance - v
	end

	local deposit = function(v)
		self.balance = self.balance + v
	end
	
	local extra = function()
		if self.balance > self.LIM then
			return self.balance*0.10
		else
			return 0
		end
	end

	local getBalance = function() return self.balance + extra() end

	return {
		withdraw = withdraw,
		deposit = deposit,
		getBalance = getBalance
	}
end

acc1 = newAccount(100.00)
acc1.withdraw(40.00)
print(acc1.getBalance())     --> 60
\end{lua}
Ebben a példakódban a newAccount a konstruktorunk, amely vár egy értéket, hogy a bankszámlánk mennyi pénzzel indul. Létrehoz egy belső táblát, amely csak a belső scopen belül létezik, self néven. Ez lesz az állapot tábla. Minden benne tárolt érték "private" láthatóságúak. 

A többi funkciót ugyan abban a belső scopeban definiálja, ezért alapvetőleg nem is lennének elérhetőek kívülről, azonban egy új tábla hozódik létre, az interface tábla return valueként, mely elérhetővé teszi ebben a belső scopeban létrehozott funkciókat.
\pagebreak

Ebben az esetben a \textit{self} keyword nem a szokványos változó lesz, hanem egy elnevezett változó a belső scopeban. A definiált funkciók folyton arra a "self" változóra fognak hivatkozni, amelyet mi definiáltunk, ezért nem fogad extra argumentet arról, hogy melyik objektum tartalmazza az állapotot.

Emiatt a ":" használatát mellőznünk kell, csak a "." használatával tudjuk használni a funkciókat. Definiáltunk egy olyan funkciót is, amely szintén "private" láthatóságú, ez az \textit{extra} nevű funkció. \cite {classes}

\Section{Programtól elvárt működés}

A program a szerverek konfigurációja közben igyekszik a jelenleg elérhető legjobb biztonsági megoldások alkalmazására, titkosítás, SSL beállítás és egyéb dolgok terén (például chroot, tls-crypt).

Az OpenVPN Community szervert a program tudja kezelni, telepíteni. A telepítést az apt-get beépített segédprogrammal végzi. Kezelni tudja az alábbi dolgokat:
\begin{itemize}
	\item authentikáció módjának módosítását (kulcsalapú)
	\item naplózási beállításokat tud módosítani
	\item kliensek létrehozása (kulcs alapú), törlése (kulcs esetén revoke)
	\item kliensek számára személyre szabott .ovpn config generálás
	\item init.d beállítások, az eredeti daemon beállítása automatikus indításra
	\item külön user létrehozása a szerver futtatására
	\item tls-crypt használata az üzenetek titkosításához \ref{ref:tls-crypt}
	\item chroot használata a szerver futtatásához a megnövelt biztonság érdekében \ref{ref:chroot}
\end{itemize}
Fontos kiemelni, hogy az OpenVPN implementáció a server.conf config fájlt módosítja, azonban nem ellenőrzi kifejezetten a config fájl helyességét, így nem tud config fájlt javítani sem.

Apache2 és Nginx webszervert is tud kezelni a program, ebbe beletartozik:
\begin{itemize}
	\item telepítés apt-gettel
	\item honlap hozzáadása külön directoryval
	\item honlap törlése
	\item reverse proxy kezelése
	\item SSL certificate kezelés Let's Encrypton belül certbot segítségével, a certbot snapd-n keresztül települ
	\item külön user a daemonoknak mind Apache2, mind nginx esetében
	\item a jelenlegi implementáció csak statikus weboldalakat támogat, ezért egy user van egy egész daemonnak, nincs külön weboldalanként user.
	\item PHP/bármilyen szerveroldali kiegészítő esetén célszerű különböző usereket használni weboldalanként
	\item up-to-date SSL beállítások
\end{itemize}

Szintén konfigurációbeállítást végez a program a webszerverek esetében is, teljes mértékben nem tudja a config fájlok helyességét ellenőrizni, sem megjavítani őket, ha már alapból hibásak.

Tűzfal gyanánt az iptables nevű beépített Linux segédprogramot tudja kezelni többféle aspektusból:
\begin{itemize}
	\item telepítés apt-gettel ha nincs fent
	\item IPv4 és IPv6-ot egyaránt támogat
	\item Port nyitás, zárás
	\item Bizonyos portra csak bizonyos IP-ről csatlakozás engedélyezése
	\item Bizonyos IP cím felé csak bizonyos kimeneti portok felé kimenő kapcsolat engedélyezése
	\item Rate limit a portokra a hashlimit modul segítségével
	\item OpenVPN szerverhez köthető NAT Forwardot csinál, ha minden forgalmat a szerverre szeretnénk irányítani
	\item A fenti szabályok korlátozhatóak az egyes network interfacekra
	\item Szabályellenőrzés, például ha engedélyezünk egy portot, és nincsenek letiltva a nem engedélyezett bejövő kapcsolatok, akkor figyelmeztetés
	\item Ki-be kapcsolható kapcsolók:
		\begin{itemize}
			\item Bejövő forgalom csak az engedélyezettek közül jöhet be
			\item Kimenő forgalom csak az engedélyezettek felé mehet ki
		\end{itemize}
	\item Hozzáadott, törölt szabályok kiírása tanítási célból
\end{itemize}

\subsubsection{Mi az a tls-crypt?} \label{ref:tls-crypt}
A tls-crypt egy OpenVPN beállítás, amely lehetővé teszi, hogy az összes csomag digitálisan legyen aláírva, továbbá titkosítva akár szimmetrikus eljárásokkal. Ez a key-exchange előtt is már alkalmazásra kerül. \cite{openvpnmanual}
Többféle előnye is van:
\begin{itemize}
	\item nehezebb megkülönböztetni az OpenVPN csomagjait
	\item több biztonságot ad azzal, hogy a TLS kapcsolódást is titkosítja már
	\item Man-in-the-middle támadás ellen is védhet, továbbá DoS támadások ellen is
\end{itemize}

\subsubsection{Mi az a chroot?} \label{ref:chroot}
A chroot\textit{(const char *path)} egy olyan C API hívás, amely a jelenlegi gyökérkönyvtárat átváltoztatja arra, amelyet az első argumentben megadnak neki. Ez azt jelenti, hogy a jövőben az összes fájlművelet ehhez a gyökérkönyvtárhoz lesz relatív, abban a processzben, ha \textit{/}-lel kezdődik a megnyitott fájl pathja. Kiterjed az összes child-processzre is a változtatás. \cite{chroot}

Csak privilegizált programok tudják általában ezt a C API hívást meghívni. Vigyázni kell programozói szempontból a használatával, mivel ez igazából csak a védelem egy alapját adhatja meg, bizonyos módszerekkel kikerülhető.

\Section{Hasonló alkalmazások}
Az Interneten sokaságában sok hasonló funkcionalitást implementáló alkalmazást lelhetünk fel.

\subsubsection{Apache2 és nginx}
Többféle neves implementáció is létezik az Apache2 és nginx kezelésére. Legelőször személy szerint a \textbf{VHCS} vagyis a Virtual Hosting Control Systemmel találkoztam jópár évvel ezelőtt. A VHCS már nincs aktívan fejlesztve, az utolsó kiadott verzió belőle a 2.4.8-as verzió, amely 2009-ben jelent meg. \cite{vhcs} Többféle szervert is tudott kezelni, néhány ezek közül: Apache, ProFTPD, MySQL, Bind. A későbbiekben az ispCP projekt erre épült. \cite{ispcp} 

Az \textbf{ispCP} projektből alakult ki az \textbf{i-MSCP}, amelynek a legutolsó kiadott verziója 2018-ban lett kiadva \cite{imscp}. Ez már több featureval rendelkezik:
\begin{itemize}
	\item kezeli az Apache2-t és az nginx-et egyaránt
	\item támogatja a PHP szerver oldali webfejlesztést
	\item kezeli a bind DNS szervert
	\item kezel Mail Transfer Agentet
	\item kezel Mail Delivery Agentet
	\item kezel adatbázisszervereket
	\item kezel FTP-szervereket
	\item pluginnal való bővítés lehetősége adott
\end{itemize}
Azonban jelenleg a dolgozat írásakor a projekt nincs aktívan fejlesztve. Az előzőleg említett VHCS, ispCP és i-MSCP szerverkezelő implementációk mindannyian nyílt forráskódúak, ingyenesen felhasználhatóak, többnyire Linux alapú rendszerekre készültek.

A következő lehetséges implementáció az \textbf{ISPConfig}. Ez is szintén nyílt forráskódú, ingyenesen felhasználható, és Linux alapú rendszerekre készült. PHP-ban íródott. Legutolsó stabil verziószám: 3.2.11, amely 2023. augusztus 8.-án lett kiadva. \cite{ispconfig}

\pagebreak

Sok daemont, szervert kezel \cite{ispconfig2}:
\begin{itemize}
	\item kezeli az Apache2-t és az nginx-et egyaránt
	\item kezeli a PHP-t is, azonban külön fel kell rakni és beállítani a felületen
	\item kezeli a postfix SMTP szervert
	\item kezeli a Dovecot POP3/IMAP szervert
	\item kezeli a PureFTPD ftp szervert
	\item kezeli a bind, PowerDNS DNS szervert
	\item kezel adatbázisszervereket: MariaDB és MySQL
	\item többféle nyelvet is támogat
\end{itemize}

A következő táblázatban a myVestaCP implementáció kerül összehasonlítása az ISPConfig-gal.
A \textbf{myVestaCP} szintén nyílt forráskódú, a \textbf{vestaCP} forkolt, továbbfejlesztett változata.

\begin{table}[h]
\centering
\caption{ISPConfig \cite{ispconfig2} összehasonlítása myVestaCP-vel \cite{myvestacp}}
\label{tab:ispconfig}
\begin{tabularx}{\linewidth}{l|L|L}
 & ISPConfig & myVestaCP \\
\hline
Ingyenes & igen (kivéve Dokumentáció \cite{ispconfig_doc}) & igen \\
\hline
Szerver kezelés támogatott OS & Kizárólag Linux support & Kizárólag Debian support \\
\hline
Kezelt szervertípusok & Web, SMTP, POP3/IMAP, webmail, FTP, DNS, SQL, tűzfal (iptables) & Web, SQL, DNS, POP3/IMAP, webmail, Antivirus, FTP, node.js web, tűzfal (iptables, fail2ban) \cite{vestacpdocs} \\
\hline
Támogatott nyelvek & Többnyelvű & Angol, többi nem ismert \\
\hline
Web interface alapú & Igen & Igen \\
\hline
Testreszabhatóság & Léteznek hozzá modulok, pluginok & Léteznek hozzá modulok, pluginok, azonban nem annyira nagy a választék \\
\end{tabularx}
\end{table}

\subsubsection{Tűzfal}
Tűzfalak terén a Linux rendszerekben a legelterjedtebb netfilter implementációk jelenleg az iptables és az nftables. 

Az \textbf{iptables} legelső releaseja 1998-ban jelent meg, a legutolsó stabil kiadása 2022. május 13.-án került kiadásra. C-ben íródott. \cite{iptables}

\pagebreak

Többféle táblát használ a parancsok feldolgozására, tud csomagokat szűrni (ki és bemenő, továbbá átirányított csomagokat), csomagok tartalmát módosítani, átirányítani. Tud NAT-ot is implementálni. \cite{iptables_man}

Az \textbf{nftables} a Linux kernel 3.13-as verziójától érhető el, pontosabban 2014 január 19.-e óta. Az nftables néhány iptables-hez köthető maradandó örökséget cserél le, tudja többnyire ugyan azt a funkcionalitást, mint az \textit{iptables}. Előnye az iptables-hez képest, hogy kevesebb kód duplikációval rendelkezik, és könnyebb az új protokollokra való kibővítése. \cite{nftables}
Jobban skálázható is, jobb a teljesítménye az iptablesnél, főleg akkor, ha például iptables-ban sok saját magunk által definiált chain-t (láncot) használtunk.

Jónéhány Linux disztribúcióban, például a Debian újabb verzióiban egyszerre mindkettőt használhatjuk. Az \textit{iptables -V} parancsot lefuttatva megnézhetjük, hogy milyen iptablessel dolgozunk. Az újabb verziókon az iptables igazából nftables backendet használ, ezt a következőképp láthatjuk:
\begin{figure}[h]
\centering
\includegraphics[scale=1.0]{images/iptables_nftables.png}
\caption{Debian 11-es rendszeren használt iptables, amely nftables backenddel dolgozik}
\end{figure}

Létezik iptables szabálylánc konvertáló program is, amelyre meglévő szabályainkat nftables syntaxra konvertálhatjuk. 

Az elkészített program az \textit{iptables} backendet használja, mivel az a régebbi rendszereken is használható, továbbá még mindig elterjedt az \textit{nftables} mellett is. Többféle elterjedt tűzfal implementáció is van, amelyek az \textit{iptables}-t használják fel, a következő táblázatban kettőt fogok összehasonlítani.

\begin{table}[h]
\centering
\caption{ufw összehasonlítása firewalld-vel}
\label{tab:ispconfig}
\begin{tabularx}{\linewidth}{l|L|L}
 & ufw & firewalld \\
\hline
Használatának módja & CLI, de létezik hozzá GUI is & CLI, de létezik hozzá GUI is \\
\hline
Ingyenes & igen & igen \\
\hline
Parancsok formátuma & egyszerű parancsokkal rendelkezik, angol parancsok könnyű paraméterezéssel \cite{ufw} & kevésbé felhasználóbarát, komplexebb parancsok \cite{firewalld_man}\\
\hline
Támogatott protokollok & TCP, UDP. A ping engedélyezéséhez már iptables szabályokat kell írni & /etc/protocols-ból támogatja az összeset, portnál TCP/UDP/sctp/dccp protokollt támogat \\
\hline
Testreszabhatóság & nincsenek hozzá pluginok & nincsenek hozzá pluginok \\
\end{tabularx}
\end{table}
\subsubsection{OpenVPN}
A következő táblázatban a saját implementációmat, amely OpenVPN Community-t használ hasonlítom össze az OpenVPN Access Server-rel.

Fontos megemlíteni, hogy OpenVPN szerver menedzser implementáció több is létezik, létezik C\#-ban írt, létezik Bash Scriptben írt is. A minél nagyobb cross-platform támogatás lehetősége miatt azonban véleményem szerint mégis volt célja ennek a programnak az implementálásában, a Lua nyelv egyszerűsége, nagyszerű cross-platform támogatása miatt. Értelemszerűen a Bash Script implementációk csak Linuxra korlátozódnak. GitHubon létezik web alapú interface is az OpenVPN Community Serverhez.

\begin{table}[h]
\centering
\caption{OpenVPN Access Server \cite{openvpnaccessserver} összehasonlítása saját implementációval (OpenVPN Community) - folytatás a következő oldalon}
\label{tab:openvpn_apps}
\begin{tabularx}{\linewidth}{l|L|L}
 & OpenVPN Access Server & Saját implementáció (OpenVPN Community) \\
\hline
Ingyenes & nem & igen \\
\hline
Kliens támogatott OS & Cross-platform & Cross-platform \\
\hline
Szerver kezelés támogatott OS & a legtöbb támogatott & kizárólag Linux support (véleményem szerint könnyedén bővíthető Windowsra is) \\
\hline
User authentikáció módja & webes alapú felhasználónév-jelszó, PAM, LDAP \newline RADIUS, SAML, stb. Saját auth script is készíthető. & kizárólag kulcs alapú (ez bővíthető saját auth scriptekkel, továbbá pluginokkal, például: PAM pluginnal). \\
\hline
Többfaktoros hitelesítés & beépített lehetőségek, továbbá pluginokkal bővíthető lehetőségek & saját auth scripttel kivitelezhető a 2FA, vagy akár pluginként \\
\hline
Access Control (ACL) & beépített lehetőségek, hogy ki milyen IP címhez férhessen hozzá, hogy érje el a VPN-t & saját auth scripttel, vagy tűzfallal kivitelezhető \\
\hline
Tunnel átirányítás & beépített lehetőségek: full-tunnel és split-tunnel & megoldható a kliens konfigurálásával, továbbá a \textit{route} program használatával, szintén a konfigurációban \\
\hline
Support & professzionális support ticketing rendszerrel & OpenVPN community fórum, Community Ticket report \\
\end{tabularx}
\end{table}

\begin{table}[h]
\centering
\caption{\aref{tab:openvpn_apps} táblázat folytatása}
\begin{tabularx}{\linewidth}{l|L|L}
 & OpenVPN Access Server & Saját implementáció (OpenVPN Community) \\
\hline
Certificatek kezelése & automata, beépített tanusítványkezelés van, külső infrastruktúrát is lehet használni & saját, automatizált tanusítványkezelés \\
\hline
Kezelőfelület & webes alapú, command line & alapvetőleg command line, azonban webes alapú felület is lehetséges 3rd party szoftverekkel
\end{tabularx}
\end{table}
\pagebreak
 
\Section{A fejezet célja}

Ez a fejezet még nem a saját eredményekkel foglalkozik, hanem bemutatja, mi a problémakör, milyen módszerekkel, milyeneredményeket sikerült elérni eddig másoknak.

A hivatkozások jelentős része ehhez a fejezethez szokott kötődni.
(Egy hivatkozás például így néz ki \cite{coombs1987markup}.)
Itt lehet bemutatni a hasonló alkalmazásokat.

\Section{Tartalom és felépítés}

A fejezet tartalma témától függően változhat. Az alábbiakat attól függően különböző arányban tartalmazhatják.
\begin{itemize}
\item Irodalomkutatás. Amennyiben a dolgozat egy módszer kidolgozására, kifejlesztésére irányul, akkor itt lehet részletesen végignézni (módszertani vagy időrendi bontásban), hogy az eddigiekben milyen eredmények születtek a témakörben.
\item Technológia. Mivel jellemzően kutatásról vagy szoftverfejlesztésről van szó, ezért annak a jellemző elemeit, technikai részleteit itt kell bemutatni.
Ez tehát egy módszeres bevezetés ahhoz, hogy ha valaki nem jártas a témakörben, akkor tudja, hogy a dolgozat milyen aktuálisan elérhető eredményeket, eszközöket használt fel.
\item Piackutatás. Bizonyos témáknál új termék vagy szolgáltatás kifejlesztése a cél.
Ekkor érdemes annak alaposan utánanézni, hogy aktuálisan milyen eszközök érhetők el a piacon.
Ez szoftverek esetében a hasonló alkalmazások bemutatását, táblázatos formában történő összehasonlítását jelentheti.
Szerepelhetnek képek és észrevételek a viszonyításként bemutatott alkalmazásokhoz.
\item Követelmény specifikáció. Külön szakaszban érdemes részletesen kitérni az elkészítendő alkalmazással kapcsolatos követelményekre.
Ehhez tartozhatnak forgatókönyvek (\textit{scenario}-k).
A szemléletesség kedvéért lehet hozzájuk képernyőkép vázlatokat is készíteni, vagy a használati eseteket más módon szemléltetni.
\end{itemize}

\Section{Amit csak említés szintjén érdemes szerepeltetni}

Az olvasóról annyit feltételezhetünk, hogy programozásban valamilyen szinten járatos, és a matematikai alapfogalmakkal sem ebben a dolgozatban kell megismertetni.
A speciális eszközök, programozási nyelvek, matematikai módszerekk és jelölések persze jó, hogy ha említésre kerülnek, de nem kell nagyon belemenni a közismertnek tekinthető dolgokba.
